---
title: "Відповідальність — це безвідповідально"
slug: "vidpovidalnist-ce-bezvidpovidalno"
disqus: "Responsibility is Irresponsible"
excerpt: "Від відповідальності до безвідповідальності один крок..."
created_at: 2016-06-17 00:00:00 +0000
updated_at: 2016-06-17 00:00:00 +0000
kind: article
author: xaos
tags:
    - leadership
    - psychology
---

Парадокс лідера завершить нашу розмову про те, що

- <%= link_to 'відповідальність --- це круто', @items["/posts/2015x06-responsibility-is-cool/uk/"] %>
- <%= link_to 'відповідальність --- це напряжно', @items["/posts/2015x07-responsibility-is-hard/uk/"] %>
- <%= link_to 'відповідальність --- це рентабельно', @items["/posts/2015x08-responsibility-is-profitable/uk/"] %>

Як ми вже знаємо, відповідальність їсть ресурс мозку.  І ресурс цей --- обмежений.  Для його відновлення потрібні глюкоза, вітаміни, відпочинок, нові враження, свіжі емоції, фізичне навантаження і здоровий сон.  А без доступного мозкового ресурсу продумані ефективні рішення неможливі, а значить неможлива відповідальність.
 
З іншої сторони, лідери звикають брати на себе відповідальність.  Це їх стратегія.  Це їх драйв.  І тут то їх підстерігає цікавий парадокс: чим більше відповідальності вони на себе беруть, тим більше спалюють ресурсу мозку, і, відповідно, тим менш відповідальним стає кожне наступне рішення.  Мозок просто не працює ефективно, виснажений попередніми задачами, а бонуси, які лідери отримують завдяки своїй стратегії, напряму в ресурс мозку не конвертуються --- на це потрібен час. 

Що ж робити?  Відповідально відноситися до самої відповідальності, вибирати коли бути відповідальним, а коли дозволити собі безвідповідальність і спонтанність.  Берегти мозок для справді важливих речей.

І ще декілька різнопланових рекомендацій.

{:.indent}
### Не забивайте свій розклад складними переговорами підряд.

{:.indent}
Якщо виснажите мозок на перших, то рішеня прийняті на останніх можуть вам не сподобатися.  Переговори тут розумієм в дуже широкому сенсі, в.т.ч. переговори з клієнтом, розмови з підлеглими, звітування перед акціонерами...  Знаєте себе і точно розрахували сили?  Тоді, по закону Мерфі, обов'язково виникне ситуація, що вимагатиме вашого рішення, причому негайно.

{:.indent}
### Не будьте жадними --- діліться відповідальністю.

{:.indent}
Так, все те ж багатостраждальне делегування.  Правильне делегування --- єдиний екологічний спосіб збільшити зону своєї відповідальності.  Тобто, якщо ви хочете рости як лідер, то вам в команді потрібні люди здатні брати відтовідальність --- люди з лідерською стратегією.  Відома теза про те, що справжні лідери вирощують лідерів --- вона саме про це.

{:.indent}
### Йдіть вчасно.

{:.indent}
Іноді певна діяльність перестають драйвити нас, але ми вперто, часто на одній силі волі продовжуєм нею займатися.  А якщо нові можливості звалюються нам на голову, ми всеодно шукаєм причити залишитися.  Тут і страх змін, і взята на себе відповідальність, що його раціоналізує: реліз скоро, нових керівників треба ще підівчити, команду збалансувати, і ще ряд не вирішених питань...  Але сила волі теж їсть ресурс мозку, і рано чи пізно, коли треба буде діяти відповідально, у нас просто не стане чим.

Така от діалектика.  А ви дбаєте за свій мозок?
