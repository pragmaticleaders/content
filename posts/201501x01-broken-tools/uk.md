---
title: "Кренгування Лідера #1"
disqus: "Careening a Leader"
created_at: 2015-01-10 3:00:00 +0000
kind: article
slug: "krenguvannya-lidera-1"
sandbox: yes
tags:
    - instrument
    - psychology
excerpt: "прибирання"
---

Чим довше корабель в плананні, тим менші його швидкість і маневреність, та більший розхід палива.  Так під кінець сезону швидкість судна може впасти на 20-40%.  Все через обростаня днища корабля різними морскими організмами -- в основному колоніями ракоподібних і молюсків.

![Підводний човен обріс морскими організмами](/assets/img/SubmarineBioFouled.jpg)

Так і лідер з часом обростає неробочими управлінськими інструментами, практиками і процесами різної ступені токсичності.

Низько токсичні
---------------
Шкоди ніякої, крім того, що намарно витрачаються ресурси -- найчастіше, час і гроші.  Сюди часто попадають всілякі мотузкові курси, одноразові командоутворюючі події і т.д. і т.п.

> Історія #1, яку за філіжанкою кави якось розповів мені знайомий бізнесмен Віктор (ім’я змінено).
>
> Віктор практикував щоденні півгодинні наради з усіма своїми працівниками.  З часом компанія виросла і наради перестали вирішувати які-небудь реальні задачі, але продовжували відбуватися по інерції.
>
> У Віктора є син.  Якось у початковій школі вони проходили тему часу і його вимірювання.  Допомагаючи синові розібратися з темою, Віктор, як приклад, просумував час всіх цих нарад за рік.  Здивувався. Коли син пішов спати Віктор перерахував ще раз, з врахуванням відпусток і вихідних. А також часу прийти на нараду (+5хв) і вернутися з неї (+5хв).  Вийшло більше 19ти робочих днів. Майже робочий місяць.  Для кожного працівника компанії.
>
> Віктор реорганізував графік зустрічей з проектими менеджерами, так, щоб бути в курсі справ по всіх напрямках роботи, назначив дещо довші, але щомісячні загальні збори, а щоденні наради скасував.

Середньо токсичні
-----------------
Шкода описується принципом “В повний стакан води не наллєш”.  Малоефективність інструменту не береться до уваги, оскільки сама його нявність закриває в нашій картині світу первну проблему -- тому питання пошуку справді ефективних інструментів навіть не стоїть.

> Історія #2, з власного досвіду.
>
> Якось я боровся з запізненнями в своїй команді штрафами.  У нас була коробка, в яку при спізненні теба було положити певну суму готівки.  Час від часу коробка спустошувалася і команда йшла на піцу/пиво. Це дозволило нам відносно часто влаштовувати вилазки в піцерію, але ніяк не вирішувало проблеми спізнень.  Та все ж, поки коробка стояла в кімнаті, в моїй голові данна задача була закрита.
>
> Мені пощастило.  Одного дня спізнилося близько 80% команди.  І от, стоячи в практично порожній кімнаті, я більше не міг ігнорувати об’єктивної реальності і усвідомив нарешті, що данний інструмент не працює.
>
> Коробка відправилася у забуття, піца/пиво перейшли в самооплатний режим, а я нарешті задумався, що з тим всім робити.

Сильно токсичні
---------------
Інструмент, мало того, що не працює, так ще й приносить пряму шкоду або стоїть на заваді розвитку.  Причому данні негативні еффекти часто проявляються в областях, мало пов’язаних з самим інструментом.

> Історія #3, яку я приніс з Lviv PM Day 2014.  Після мого виступу на тему вигорання лідерів, один з учасників підійшов до мене і між нами відбулася приблизно така розмова.
> 
> {:.dialog}
> - Знаєш, все, що ти розказував -- це про мене.  Я працював програмістом, добре розібрався з тим чим ми займаємся, і тому завжди уявляв, що робити, і пропонував технічні рішення.  Потім мене підвищили до менеджера.  Я був не проти і взявся до нових обов’язків.  Але програмісти і далі очікують, що я буду продовжувати приймати всі технічні рішення.  Ми збираємся на технічні мітінги, і всі мовчать і чекають поки я щось запропоную.  Я працюю по 10-12 годин і вже зашиваюся...
> - Ок.  А в тебе взагалі є хтось, хто міг би потягнути цю роботу?
> - Є. Розумний. Перспективний.  Я з ним говорив.  Йому цікаво розвиватися в цьому напрямку.
> - ... і?
> - Тут така штука: коли ми з ним один-на-один обговорюєм задачі він нормально справляється, але на загальному мітінгу, при всіх, йому важко... тому він мовчить і в результаті я знову придумую технічне рішення сам...
> - Ок.  Чи правильно я розумію, що в вас є технічні мітінги, на яких ви придумуєте і обговорюєте деталі технічного втілення проекту і розбиваєте його на задачі?
> - Так.
> - Але інженери в процес не включаються, обговорення не виходить, і все зводиться до того, що ти просто розказуєш всім що і як робити?
> - Точно!
> - А твій перспективний програміст в такому форматі просто не може розкритися?
> - Так.
> - Тоді навіщо вони тобі?
> - Тобто!?...ти що, пропонуєш відмінити технічні мітінги!!?

Ми потім проговорили, ще з пів години.  Нажаль, я незнаю, в які рішення втілилася наша розмова, але ефект блокувння розвитку неробочою управлінською практикою вона ілюструє добре.

В наступних частинах ми розглянемо звідки в нашому арсеналі взагалі беруться неробочі інструменти, чому з цим важко боротися, і що ж в кінці кінців робити. 
