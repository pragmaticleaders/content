---
title: "Гра яка розвиває стратегічне мислення (ч.2)"
slug: "gra-yaka-rozvyvae-strategicne-myslennya-2"
disqus: "Game that develops strategiс thinking"
excerpt: "Як стати майже лівшою?"
created_at: 2017-09-15 00:00:00 +0000
updated_at: 2017-09-15 00:00:00 +0000
kind: article
author: chochikun
tags:
    - strategic
    - thinking
---

>Продовжуємо розмову про ґо і стратегічне мислення, розпочату у <%= link_to 'попередньому дописі', @items["/posts/2017x02-develop-thinking-with-go-1/uk/"] %>.
>
>З часу створення оригінального тексту наука пішла вперед.  Сучасна модель мозку --- значно складніша і менш однозначна, ніж та, яку згадує Чікун.  Так, у правшів, дійсно, ліва половина мозку навіть фізіологічно більша.  Зате у лівшів немає домінантної півкулі, натомість обидві половини мозку краще збалансовані і більш зв'язані між собою.  Що, в принципі, робить деякі аргументи майстра навіть цікавішими.

Одна з унікальних властивостей ґо --- необхідність використовувати як інтуїтивні, так і аналітичні здібності в процесі гри.  На ранній стадії партії існує настільки великий вибір ходів, що не можливо з упевненістю сказати, який із них кращий.  Звичайно, існують стратегічні принципи, якими можна керуватися, але навіть найсильніші гравці повинні зрештою опиратися на інтуїцію.  Але по ходу гри аналітичні здібності набувають все більш і більш важливу роль, аж до фінальної стадії партії, коли вони стають основним фактором.

Аналітично шахи можуть бути співставлені з ґо, але з точки зору розвитку творчих здібностей шахи виявляються меншими на цілу розмірність.

Для пояснення цього необхідні деякі знання про мозок.  Людський мозок розділений на дві півкулі: праву і ліву.  Ліва півкуля домінує у правшів і контролює логічні та лінгвістичні здібності.  У лівшів домінує права півкуля.  Вона ж контролює більшість інтуїтивних здібностей, таких як розпізнавання складних образів або музичний хист. 

У науці добре вивчені випадки локальних ушкоджень мозку.  Якщо у гравця ґо пошкоджено праву півкулю, то початкова стадія партії в його грі стає дуже слабкою, але середня і завершальна стадії залишаються сильними.  Якщо ж пошкоджено ліву --- то початок залишається сильним, але середина і закінчення стають слабкими.

Відновлення пошкоджень мозку відбувається повільно.  Помічено, що після ушкоджень центральної нервової системи лівші відновлюють свою мову швидше.  Дивно, але гравці ґо, що приступили до інтенсивних занять у віці 4-5 років, відновлюють мову так само швидко, як лівші, навіть якщо вони правші.

Як би там не було, а ґо розвиває в рівній мірі і логічні, і творчі навички.
