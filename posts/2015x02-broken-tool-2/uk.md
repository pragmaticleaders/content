---
title: "Зламаний Інструмент #2 : причини"
slug: "zlamanyy-instrument-2"
disqus: "Broken Tool"
excerpt: "Про лінивий мозок, небезпеку думання і управлінські рішення."
created_at: 2015-01-18 00:00:00 +0000
kind: article
sandbox: yes
tags:
    - instrument
    - psychology
---

Продовжуєм тему неробочих управлінських інструментів, розпочату [дописом](../zlamanyy-instrument-1 "Зламаний Інструмент #1 : наслідки") про не дуже веселі наслідки їх використання.  Здавалося б, навіщо розумна адекватна людина займається очевидно неефективною і, часто, шкідливою діяльністю?  Справа в тому, що людина цю неефективність, а відповідно і шкідливість, просто не усвідомлює.  Чому?

![CC BY-NC-SA 2.0 licensed photo from flickr.com by Birth Into Being](/assets/img/Neurons.jpg)


Коли всі можливості вичерпано -- включається мозок
--------------------------------------------------

Мозок!  Незважаючи на безсумнівну корисність в справі виживання, його утримання обходиться дорого.  Так, в загальних енергозатратах організму частка активно працюючого мозку може доходити до 25%.  Це при тому, що в загальній масі організму його частка нерідко менша за 2,5%.

Такий дизбаланс створює суттєву небезпеку в умовах жорсткої нехватки ресурсів -- тобто 99% часу існування людства як виду.  В сучасному суспільстві, питання енергодефіциту організму, ніби як вирішено.  Але навіть сьогодні довготривала висока активність мозку може призвести до, так званого, нервового виснаження, яке досить важко лікувати.

Саме тому еволюція вмонтувала в нас багано запобіжних механізмів для утримання енегрозатрат мозку в рамках ~10% -- тобто уникати мислення будь-яким способом.  Ці механізми впливають, в тому числі, і на наші управлінські рішення. Два з них -- особливо цікаві в контексті нашої теми.


Сила інерції
------------

Варто мозку зачепитися за якесь рішення і він буде постійно до нього повертатися, перебирати схожі варіанти, і вперто не бажає шукати альтернативи.

> Так, наприклад, в історії #2, коли я усвідомив, що поточні штрафи не працюють, мої думки почали крутитися навколо того ж рішення.  Наскільки збільшити штрафи?  Може звязати їх з розміром зарплати?  Який відсоток зарплати?  Може дифференціювати в залежності від часу запізнення?  І т.д. і т.п.

Цей механізм відомий як інерція мислення.  Він, насправді, дуже зручний в повсякденному житті -- дозволяє нам не тратити ментальну енергію на обдумування вже вирішених задач.  Ось воно -- готове рішення, бери і користуйся.  

В ситуації лідерської взаємодії це швидше заважає ніж допомагає.   По-перше, люди різні -- і те, що спрацювало з одним, може не спрацювати з іншим.  По-друге, люди піддаються неконтрольованому впливу зовнішнього середовища -- і те, що спрацювало вчора, може не спрацювати сьогодні.  По-третє, бізнес середовище 21 століття швидко змінюється -- і того, що сьогодні ми вважаєм хорошим результатом, вже завтра буде мало для успіху.

Але інерції мислення тисячі років, і їй начхати на особливості бізнес середовища одного чи двох століть.


Вкрасти ідею
------------

До цього часу ми виходили з припущення, що принаймі перший раз ми рішення таки придумали і перевірили на стійкість.  Але й це далеко не завжди так.

Справді, найоптимальніша стратегія економії свого ресурсу -- це користуватися чужим.  Наприклад, скопіювати продукт чужого розумового зусилля -- модель поведінки, комунікаційний паттерн, рішення задачі, інструмент, картину світу  -- в готовому вигляді.

Кого копіюєм?  Людей, яких ми ідентифікуєм, як успішних, тобто лідерів нашої референтної групи в той чи інший період часу -- батьків удома, вчителів у школі, "авторитетних пацанів" на вулиці, керівників на роботі.  Не дарма кажуть, що ти -- середнє оточуючих тебе людей.

В масштабах суспільства цей механізм виконує ряд важливих соціальних функцій, які виходять за рамки нашої теми.  А от в індивідуальному масштабі...

Якщо свою ідею ми можем розглядати критично, то зкопійована оминає свідомість, раціонально-критичні і морально-етичні бар'єри, і сприймається як правильна, достовірна і "рекомендована до використання".  Таким чином ми можем отримати в своє розпорядження інструмент, який ніколи і не був робочим.

> Так, ідею скриньки для штрафів з історії #2, я запозичив в свого першого PM'a.  І це не зважаючи на те, що добре пам'ятаю, як вона тоді подіяла на мене.   І якби я зробив хоч якийсь свідомий аналіз, то, звичайно, не став би цей інструмент застосовувати. 

Навіть якщо ідея в принципі робоча, в неї є якісь граничні умови і області можливого застосування.  Для ідей, які проскочили через чорний хід, ми цього не аналізуєм. А інструмент застосований неправильно дає нульовий, якщо не зворотній результат.

> Так, довгострокові наслідки застосування -- це гранична умова, яку часто ігнорують.  Наприклад така річ, як психологічна маніпуляція -- дозволяє добитися результату тут і зараз, але отруює довгострокові відносини.  Існують види маніпуляцій -- їх ще іноді називають легкими -- якими користуються всі в соціумі, і переважно з дитинства.  Це тому, що ми їх дуже легко копіюєм від батьків і вчителів.  І відповідно, легко застосовуєм.  А потім розгрібаєм наслідки.  
>
> Але для лідера проблема навіть не в цьому.   Інколи довгостроковими наслідками справді можна пожертвувати.  Але це повинен бути холодний, прагматичний вибір, з усвідомленням і результату, і тої ціни, яку ми за нього заплатим.


Як бачимо, в нашій підсвідомості є достатньо механізмів, які спонукають нас використовувати малоефективні рішення і неробочі управлінські інструменти.  Що ж з тим всім робити?  Про це -- наступна і заключна частина цієї серії.
