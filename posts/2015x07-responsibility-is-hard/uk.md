---
title: "Відповідальність — це напряжно"
slug: "vidpovidalnist-ce-napryagno"
disqus: "Responsibility is Hard"
excerpt: "Якщо відповідальність — це круто, то чому ж тоді її так мало навколо нас?"
created_at: 2015-12-03 00:00:00 +0000
updated_at: 2015-12-03 00:00:00 +0000
kind: article
author: xaos
tags:
    - leadership
    - psychology
---

Якщо <%= link_to 'відповідальність --- це круто', @items["/posts/2015x06-responsibility-is-cool/uk/"] %>, то чому ж тоді її так мало навколо нас?

У нас є <%= link_to 'визначення', @items["/posts/2015x06-responsibility-is-cool/uk/"] %>, давайте від нього і відштовхуватися.  Отже, що в нас там було?

> Відповідальна людина здатна прорахувати наслідки своїх дій, а отже володіє певними когнітивними здібностями і компетенцією.

Отже, по-перше, треба наперед витратити час і прикласти зусилля, щоб стати компетентним.  Причому зробити це для кожної важливої для нас області: професійна діяльність, відносини з протилежною статтю, виховання дітей тощо.  А по-друге, треба думати в момент прийняття рішень, що задіює найбільш енегрозатратну частину нашого організму.

> Відповідальна людина розуміє, що будь-який вчинок має не один, а множину ймовірних наслідків.

Отже, ми не просто напружуємо наш мозок --- ми навантажуємо його особливо складними задачами.  По-перше, йому важко працювати з ймовірностями.  По-друге, складно утримувати схему взаємозалежних розгалужених причинно-наслідкових ланцюжків в оперативній пам’ятті.  По-третє,  продумувати негативні наслідки --- процедура неприємна, а отже вимагає вольового зусилля.

> Відповідальна людина вибирає, а не реагує автоматично.

Це взагалі жесть --- постійний самомоніторинг, самоусвідомлення, самоконтроль...

Все це дуже енергозатратні процеси.  Як ми <%= link_to 'знаємо', @items["/posts/2015x02-broken-tool-2/uk/"] %>, активно працюючий мозок --- це 25% всіх енергозатрат організму, а для 2,5% маси тіла це дуже багато.   З точки зору фізичного виживання в умовах дефіциту ресурсів вся ця відповідальність --- ні разу не цікава.  Краще функціонувати в енергоощадному режимі з напівідключеним мозком.  Наш організм, інстинкти, вбудовані реакції --- все заточене реагувати швидко, шаблонно і автоматично.

Наша природа --- безвідповідальність.  Відповідальність --- це вибір духа.
