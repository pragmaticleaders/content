---
title: "Люди — теж ресурси"
slug: "ludy-teg-resursy"
disqus: "People are resources too"
excerpt: "Можливо працівникам таки краще бути ресурсами..."
created_at: 2016-05-18 00:00:00 +0000
updated_at: 2016-05-18 00:00:00 +0000
kind: article
author: xaos
tags:
    - management
    - people
---

Якщо ви маєте хоч якесь відношення до менеджменту, то мабуть чули, що називати людей ресурсами не можна.  І сперечатися з цим твердженням уже, практично, моветон.  І хоча мені є що сказати з цього приводу і в термінологічному, і в фактичному плані --- про це якось іншим разом.  У цьому дописі я хочу розглянути це питання дещо під іншим кутом. 
 
Можливо, насправді, для більшості людей, проблема не в тому, що їх називають ресурсами?  Можливо, проблема якраз в тому, що на ділі до них не ставляться, як до ресурсів?  І менеджмент, який дбайливо поводиться з ресурсами компанії, діє якось не так, коли справа стосується управління персоналом.  Адже люди --- не ресурси...

{:.indent}
Ресурси моніторять.  Наприклад, аргарії для контролю стану своїх земель (ресурс) використовують і виїзди експертів, і різноманітні датчики, і фотографії зроблені з космосу.  А людей?  О, в нас є відділ HR --- аж 1.5 ейчара на кожні 100 працівників, от хай і моніторять.  Після того, як розгребуться із іншими роботами, звичайно.  Регулярні зустрічі 1х1? Виходи "в поля"?  Що ви, в нас нема часу на ці дурниці...

{:.indent}
Ресурси мають план.  Так, технологічну лінію (ресурс) неможливо моментально перевести на виготовлення іншого продукту.  Тому чергу задач для неї акуратно плануюють.  А люди?  Люди повинні розуміти, що бізнес сьогодня дуже динамічний і ми не -вмієм- можем нормально планувати роботу.  Пріоритизація?  У нас всі задачі пріоритетні...  Ціль? Контекст? Обмеження?  Нема чого забивати голову зайвими деталями...  Неперервні проміжки роботи?  Але ж треба обговорити це питання от прям зараз...

{:.indent}
Ресурсам створюють оптимальні умови.  Як-от, сервери (ресурс) підключають до електролінії потрібної потужності, а в приміщенні підтримують оптимальну температуру і вологість.  А людям?  Люди то до всього звикнуть, а витрати на офіс і робочі місця --- це таки цілком реальні гроші, які можна і зекономити.  А зекономлене, як відомо --- це майже зароблене.  Креативність?  Це щось таке ефемерне... Продуктивність?  А ми краще добряче всіх промотивуєм...  Здоров'я?  А це тут до чого...

Можна ще довго продовжувати в цьому ж ключі, але вже будем закруглятися.  Ще тільки одне...

{:.indent}
Ресурсами керують професіонали.  Будь-кому не довірять управління технологічною лінією, а візьмуть людину з відповідною освітою і досвідом, та ще й організують тренінг по конкренному обладнанню.  Полями завідує агроном --- фахівець сільського господарства з вищою освітою.  Адміністратора не допустять до продакшн серверів, доки не переконаються, що він професіонал і "знає кухню".  А людьми?  О, тут є багато різних цікавих варіантів.  І взагалі, управління людьми це не професія...

Звичайно, якщо ви монополіст, або ж просто розпилюєте бюджет, то про це можна не думати.  В іншому ж випадку, люди --- це можливо єдиний ресурс, який ще може дати перевагу в конкурентній боротьбі.  Тому, все таки, відностесь до людей, як до ресурсів.  Принаймі не гірше.
