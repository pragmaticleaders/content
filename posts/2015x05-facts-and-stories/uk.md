---
title: "Що робити з фактами і де тут мотивація"
slug: "scho-robyty-z-faktamy-i-de-tut-motyvaciya"
disqus: "Facts vs Stories"
excerpt: "Факти і цифри - слабкі аргументи перед лицем захоплюючої історії..."
created_at: 2015-07-28 00:00:00 +0000
updated_at: 2015-08-14 00:00:00 +0000
kind: article
author: xaos
tags:
    - psychology
    - instrument
---

> Вночі таксист збив людину і втік.  Відомо, що
> 
> 1. В місті працюють 2 компанії: "Зелена" і "Синя", і всі таксі пофарбовано у відповідний корпоративний колір.  
> 2. 85% міських таксі належать «Зеленій» компанії, а 15% -- «Синій».
> 3. Свідок упізнав таксі як «Синє». Судова експертиза перевірила надійність свідка в нічних умовах і визначила, що свідок правильно впізнає кожен з двох кольорів у 80% випадків і неправильно -- в 20% випадків.
> 
> Яка ймовірність того, що таксі, яке вчинило наїзд, було «Синє», а не «Зелене»?

![Синє?](http://media.caranddriver.com/images/media/638444/tesla-model-s-photo-640556-s-original.jpg)

{:.text-center.text-muted.small}
Синя? До речі, зауважте, як красиво оформлено це досягнення технології.

Таку задачу Деніел Канеман та Амос Тверскі поставили перед учасниками одного зі своїх експериментів, пізніше описаного в книжці "Мислення повільне і швидке".

Це класична задача на баєсове виведення.  У ній є два пункти інформації: апріорна ймовірність і не цілком надійні свідчення.  Два джерела інформації можна об'єднати за формулою Баєса. Правильна відповідь -- 41%. Втім, більшість людей ігнорують апріорну ймовірність і вибирають свідка. Найчастіша відповідь -- 80%.

Тепер дещо змінимо пункт #2 задачі.

> 1. ...
> 2. В обох компаній однакове число машин, але «Зелені» таксі пов'язані з 85% всіх дорожніх інцидентів.
> 3. ...

При такому формулюванні, люди вже не слідують сліпо за свідком і дають різні відповіді в діапазоні від 15% до 80%, а їх середня оцінка наближається до правильної.  

Але ж математично обидві задачі абсолютно ідентичні!

Мало хто знає про існування формули Баєса, і ще менше людей справді можуть її застосувати до практичної задачі.  Але це зовсім не пояснює, чому оцінки *різні* в залежності від формулювання!

A справа в тому, що в першому формулюванні пункт #2 -- це просто нудний статистичний факт.  Якщо людина не знає, як його об'єднати з розповіддю свідка, то його дуже легко проігнорувати.  А от пункт #2 в другому формулюванні -- це *історія*, яка розгортається в нашій голові.  Історія про шалених водіїв-шумахерів на зелених таксі.  Зіткнувшись з двома історіями, людина не може проігнорувати жодну з них і змушена робити припущення, які, так чи інакше, враховують обидві.  В середньому, такі припущення виявляються доволі близькими до істини.

Отже, які висновки з цього всього може зробити прагматичний лідер?  Я бачу принаймі два.

{:.indend}
### 1. Правильно оформлюйте комунікацію

{:.indend}
Те саме повідомлення, ті самі факти, ті самі дані можуть призвести до абсолютно різних наслідків, в залежності від того, як ви їх оформили і подали.

{:.indend}
### 2. Розказуйте людям історії

{:.indend}
З людьми історії значно ефективніші за голі цифри і сухі факти, особливо коли ми мотивуємо їх до дій, спонукаємо до змін та в інших ситуаціях лідерського впливу. 

А ви?