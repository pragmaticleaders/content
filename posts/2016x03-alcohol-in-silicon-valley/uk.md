---
title: "Алкоголь в Долині"
slug: "alcohol-v-dolyni"
disqus: "Alcohol in Silicon Valley"
excerpt: "Випивка як частина культури високотехнологічних компаній Долини..."
created_at: 2016-07-20 00:00:00 +0000
updated_at: 2016-07-20 00:00:00 +0000
kind: article
author: xaos
tags:
    - culture
    - management
---

Соціальні мережі недавно протролило темою заборони алкоголю в офісах деяких українських ІТ компаній та українських офісах деяких IT компаній.  У зв'язку з цим цікаво подивитися, як це питання вирішують в кібермецці світу --- Долині.

![Віскі в офісі, кадр з серіалу 'Божевільні'](/assets/img/MadMenDrinkingInOffice.jpg)

І почнемо, звичайно, з Google.  В його регламентах чітко прописано, що споживання алкоголю в офісах не заборонено, якщо не забувати про здоровий глузд.  Зі слів інженерів, в офісах Google завжди багато алкоголю, і якщо задатися такою метою, то завжди знайдеться що випити.  І це навіть не враховуючи декількох тікі-барів, в яких можна роздобути бокальчик вина або віскі.  Інші джерела стверджують, що алкоголь --- це частина роботи в Google, а деякі менеджери навіть змушують свої команди випивати.

{:.well}
> Consumption of alcohol is not banned at our offices, but use good judgment and never drink in a way that leads to impaired performance or inappropriate behavior, endangers the safety of others or violates the law.
>
> -- -- Google Code of Conduct

Facebook вирізняється своєрідною культурою.  Серед іншого від працівників очікується, що вони будуть тусуватися і випивати разом.  Пивний Теніс --- неофіційний вид спорту на Facebook, без якого не обходиться жодна корпоративна подія.

Ряд технологічних компаній роздають алкоголь в офісі безкоштовно, в рамках свого соціального пакету.  В холодильниках Twitter поруч з безалкогольними напоями завжди є пиво і вино.  В офісі Yelp є спеціальний холодильник, в якому охолоджується 60ти літрова бочечка пива.  Менеджмент OpenDNS притягнув в офіс вінтажний бар і підтримує його заповненим розмаїтим алкоголем.  А Dropbox пропонує своїм працівникам Friday Happy Hour, що більш відомі широкому загалу як Віскі П'ятниці.

Взагалі, випивка завжди була частиною культури високотехнологічних компаній Долини.  Варто згадати п'ятничні пивні раути в Hewlett-Packard в 50ті.  Або щотижневі "хо-хо", що досі відбуваються на Genentech.

{:.well}
> Коли ти весь день важко працюєш головою, і знаєш, що завтра доведеться працювати знову, то що ще зможе урізноманітнити твої ідеї і змусити їх текти в іншій площині, як не віскі.
>
> -- -- Ернест Хемінгуей

Насправді, розповсюдження алкоголю в технологічних компаніях має багато причин. Це і необхідність заманювати молоді технологічні таланти. І певна компенсація ненормованого робочого графіку, своєрідне вирівнювання балансу роботи і життя. І потреба в креативності, яку алкоголь підвищує (це науково підтверджений факт).  І зняття бар'єрів спілкування між людьми, врешті-решт.

Але найголовніше, як на мене --- це питання довіри.  Джоді Олсон з Twitter висловила цю ідею просто: "Ми ставимося до працівників, як до дорослих, і вони поводяться відповідно."
