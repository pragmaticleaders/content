---
title: "Відповідальність — це круто"
slug: "vidpovidalnist-ce-ktuto"
disqus: "Responsibility is Cool"
excerpt: "І все-таки, що таке відповідальність?.."
created_at: 2015-11-28 00:00:00 +0000
updated_at: 2015-11-28 00:00:00 +0000
kind: article
author: xaos
sandbox: yes
tags:
    - dict
    - psycho
---

Де взяти відповідальних співробітників?  Як їх відібрати при наймі?  Як розвинути відповідальність в тих хто є?  Як брати відповідальність на себе?  Відповідальність, відповідальність, відповідальність….  Незважаючи цей постійний наголос на відповідальності, мало хто може чітко пояснити, що це в принципі таке? Чим конкретно вона корисна?  Чого всі з нею так носяться?

Часто можна почути, що відповідальна людина --- це та, яка не звинувачує інших у своїх невдачах.  Але по-перше, це визначення надто вузьке.  А по-друге, воно не інструментальне.  Ну не звинувачує людина інших, і що з того?  Натомість, пропоную таку формулу:

{:.well}
Відповідальна людина вибирає не вчинок, а його наслідки.

Це коротке визначення розгортається в цілий ряд смислів.

{:.indend}
Відповідальна людина здатна прорахувати наслідки своїх дій, а отже володіє певними когнітивними здібностями і компетенцією.  Дурень не може бути відповідальним.  Новачок не може бути відповідальним.  Людина може бути відповідяльною в одній області і безвідповідальною в іншій.

{:.indend}
Відповідальна людина розуміє, що будь-який вчинок має не один, а множину ймовірних наслідків.  Вона прораховує ймовірності, керує ризиками, і готова розбиратися з негативними результатами.  Вона знає, що за результат доведеться заплатити в будь-якому разі.

{:.indend}
Відповідальна людина вибирає, а не реагує автоматично.  У проміжку між стимулом і реакцією людина має свободу обирати.  Відповідальна людина користується цією свободою.

І відповідальна, і безвідповідальна людина можуть діяти однаково --- не відрізниш.   Відповідальність проявляється тоді, коли доводиться мати справу з наслідками цих дій, особливо наслідками негативними.
