---
title: "Гра яка розвиває стратегічне мислення (ч.1)"
slug: "gra-yaka-rozvyvae-strategicne-myslennya-1"
disqus: "Game that develops strategiс thinking"
excerpt: "Чому багато студентів престижних вишів Японії є сильними гравцями ґо?"
created_at: 2017-08-25 00:00:00 +0000
updated_at: 2017-08-25 00:00:00 +0000
kind: article
author: chochikun
tags:
    - strategic
    - thinking
---

>Ґо --- мабуть найстаріша логіко-стратегічна настільна гра.  За однією з легенд, її створили чотири тисячі років тому при дворі легендарного китайського імператора Яо, як інструмент для навчання його сина.
>
>У давньому Китаї ґо входило до так званих чотирьох мистецтв, якими зобов'язані володіти освідчені аристократи, а екзамен з цих мистецтв використовувався для відбору кандидатів на державні посади.  Ґо і сьогодні популярне у багатьох країнах далекого сходу, особливо в Китаї, Японії і Південній Кореї.  Знов ж таки, здебільшого серед еліт.
>
>Цей допис --- переклад міркувань Чо Чікуня про вплив ґо на розвиток мислення.  Чо Чікунь --- майстер ґо, найтитулованіший гравець Японії, перший хто зміг завоювати одночасно всі сім японських титулів.  Чікунь зосереджений на розвитку дітей і це зрозуміло.  Але ми то знаєм (завдяки останнім дослідження нейропластичності), що мозок здатний розвиватися у будь-якому віці.

Вивчення ґо --- чудовий спосіб розвитку вроджених здібностей.  І дослідження японських психологів, які вивчали дітей, що грають в ґо, підтверджують це.

Стратегія ґо всеосяжна: дії в одній частині дошки впливають на всі інші.  На противагу цьому, дитячий погляд на світ є вузьким.  Однак, граючи в ґо, діти швидко привчаються дивитися на світ ширше.  І чим раніше починається навчання, тим кращі результати.  Найкращий вік для початку вивчення ґо --- 4-5 років.  У цей період мозок дітей розвинений десь на 70%, так що користь від ґо для процесу мислення оптимальна.  До того ж, діти отримують задоволення від ґо, адже це гра.

Ґо розвиває здатність до концентрації.  Зосередження на грі --- наслідок задоволення від процесу.  Більше того, через концентрацію на грі, що вимагає аналізу безлічі варіантів, діти проявляють чудеса пам'яті і максимально напружують розумові здібності.  У цьому процесі їм доводиться представляти в голові, які гіпотетичні послідовності ходів можуть виникнути на дошці, відстежувати безліч можливих варіантів, і, нарешті, на основі всього цього аналізу приходити до вибору своїх ходів.  Важко знайти інше заняття, що поєднує настільки інтенсивне використання своїх розумових здібностей і задоволення від процесу. 

З упевненістю можна сказати, що здатність до концентрації не приходить сама собою.  Люди вчаться зосереджуватися, займаючись тим, що їм цікаво.  Але є різного роду концентрація: пасивна та активна.  Діти можуть бути поглинені переглядом улюблених телевізійних передач, але це пасивний вид концентрації.  Коли ви граєте в гру типу ґо, вам доводиться напружувати весь свій розум.  Якщо ви спостерігали за дітьми, поглиненими грою в ґо, то могли помітити, що їх погляд прикутий до дошки і ніщо не може їх відволікти.

Зрештою, ця здатність до концентрації може бути легко перенесена на інші сфери навчання.  Можливо, саме тому багато студентів престижних вишів, таких як Університет Токіо (японський Гарвард), є сильними гравцями ґо.  Підготовка до вступу у престижний університет вимагає значних зусиль і, здавалося б, повина викреслити ґо як марну трату часу.  Однак, швидше навпаки --- попереднє вивчення ґо дозволило таким студентам подолати конкурсний бар'єр. 

Продовження <%= link_to 'тут', @items["/posts/2017x02-develop-thinking-with-go-2/uk/"] %>.
